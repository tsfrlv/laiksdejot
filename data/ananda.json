{
  "title": "„Ananda” (47’)",
  "date": "Sestdien, 2. jūnijā, 18.00",
  "spot": "Zirgu pasts",
  "crew": [
    {
	  "p": "Horeogrāfe: Eva Kronberga"
	},
	{
	  "p": "Dejo: Agate Bankava, Alise Putniņa, Ģirts Bisenieks, Rūdolfs Gediņš, Jānis Putniņš, Modris Opelts"
	},
	{
	  "p": "Tērpu māksliniece: Anete Krišjānova"
	},
	{
	  "p": "Stiliste: Laima Jurča"
	},
	{
	  "p": "Gaismu dizains: Ivars Tilčiks"
	}
  ],
  "body": [
    {
      "p": "„Ananda” ir sešu dejotāju rituāls caur fizisku spēku, emocionālu draudzību un dzīvniecisku iekāri. Katram no viņiem ir savas vēlmes, savi pārdzīvojumi, savi līdzejošie grēki, apslēptās bailes, neizsīkstošā laime. Tie ir mūžīgie laimes meklējumi attiecībās, sevī, dvēselē un pasaulē."
    },
    {
      "p": "Šāds teksts tapa 2015. gadā, radot šo izrādi. Laikam tajā brīdī tas nelikās tik naivs. Ir pagājis laiks, un ir vēlme izrādi izdzīvot vēlreiz. Kādēļ? Laikam jau tādēļ, ka ir iespēja paskatīties un radīt procesu – kā dejotāji ar klāt nākušo pieredzi tagad iekļausies izrādes struktūrā. Iespējams, ka izrāde piedzims no jauna vai pilnībā nomirs. Vēl patīkamāk būtu, ja kādam no mums – izrādes realizētājiem – iesāktos vai noslēgtos kāds iekšējs process, kāds personisks process. Kaut kas, kas neļauj mums būt tādiem, kā vēlamies. Kaut kas mūsos, iespējams, pūst un smird. Vēl joprojām izrāde ir mūžīgais laimes meklējums – „īstā” laimes formula. Vēl joprojām šis process ir par viņiem sešiem. Šobrīd man vissvarīgākais ir no jauna viņus iepazīt, no jauna dalīties, būt daļai no personīga procesa un meklēt atbildes uz jautājumiem. Kur šobrīd mēs katrs esam? Cik atklāti esam? Kas mūs ierobežo? Kas mūs tur pie pagātnes un tās radītajām ciešanām?"
    },
    {
      "p": ""
    },
    {
      "p": ""
    },
    {
      "p": ""
    }
  ]
}