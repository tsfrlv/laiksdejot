{
  "title": [
    {
      "p": "Inta Balode (Latvija)"
    },
    {
      "P": "Laiks runāties"
    }
  ],
  "images": [
    "http://www.laiksdejotfestivals.lv/2019/data/inta.jpeg"
  ],
  "date": "",
  "spot": "",
  "body": [
    {
      "p": "Inta Balode sevi dēvē par dejas politiķi. Viņa ir dejas kritiķe, kuratore, dramaturģe un Dance.lv Žurnāla redaktore. Intai ir maģistra grāds kultūras teorijā. Izglītību dejas rakstniecībā un menedžmentā papildinājusi ASV un Eiropā. Kopš 2004. gada Inta ir dejas projektu kuratore, tostarp rīko seminārus māksliniekiem, žurnālistiem un menedžeriem un organizē mini festivālu ar nosaukumu „Jauna deja jaunā vietā”. Strādājot par Valsts kultūrkapitāla fonda dejas eksperti un darbojoties Latvijas teātra balvas žūrijā, aktīvi lobējusi laikmetīgās dejas jomu. Inta ir Kultūras ministrijas konsultatīvās grupas Latvijas Dejas padomes locekle. Rūpējoties par ģeogrāfiskām, garīgām un emocionālām perifērijas zonām, 2017. gadā Inta kopā ar domubiedriem no Latvijas, Francijas un Somijas nodibināja starptautisku bezpeļņas organizāciju “LAUKKU”. Kopš 2018. gada vasaras Inta vada Latvijas Dejas informācijas centru. Nominēta Normunda Naumaņa balvai mākslas kritikā (2018) un Dejas balvai kategorijā „Ieguldījums dejas mākslā” (2017–2018).",
    }
  ]
}
