{
  "title": [
    {
      "p": "Starptautiskais laikmetīgās dejas festivāls “Laiks dejot” notiks no 2019. gada 6. līdz 15. jūnijam"
    }
  ],
  "images": [
    "https://www.laiksdejotfestivals.lv/data/20170608_104128_HDR.png",
    "https://www.laiksdejotfestivals.lv/data/20170611_105743_HDR.png",
    "https://www.laiksdejotfestivals.lv/data/CNX2_MGN_4003.png",
    "https://www.laiksdejotfestivals.lv/data/DSC_6178.png",
    "https://www.laiksdejotfestivals.lv/data/DSC_6568.png",
    "https://www.laiksdejotfestivals.lv/data/DSC_7314.png",
    "https://www.laiksdejotfestivals.lv/data/DSC_7317.png",
    "https://www.laiksdejotfestivals.lv/data/DSC_7350.png",
    "https://www.laiksdejotfestivals.lv/data/DSC_7396.png"
  ],
  "body": [
    {
      "p": "Festivāls “Laiks dejot” 1998. gadā aizsākās kā Latvijas horeogrāfu laikmetīgās dejas izrāžu vakari. Gadu gaitā tas attīstījies par starptautisku festivālu un centrālo Latvijas laikmetīgās dejas notikumu un izraisījis lielu profesionāļu un skatītāju interesi. To apliecina plašā dažādu valstu pārstāvniecība aizvadītajos gados: līdz šim festivālā piedalījušies mākslinieki no vairāk nekā 30 Eiropas, Āzijas, Ziemeļamerikas un Dienvidamerikas valstīm."
    },
    {
      "p": "Katru gadu festivāls izceļ kādu īpašu tēmu. “Laiks dejot 2019” centrā ir Jaunā Āzijas deja, apvienojot māksliniekus no tādām valstīm kā Indija, Ķīna, Singapūra, ASV/Filipīnas un Šrilanka. Festivāls piedāvā dejas izrādes, meistarklases, diskusijas, dejas improvizācijas sesiju un citus pasākumus."
    },
    {
      "p": "Būtiska festivāla sastāvdaļa ir Latvijas laikmetīgās dejas prezentācija. Šogad “Laiks dejot” programmā iekļautas trīs Latvijas dejas mākslinieku darbu pirmizrādes."
    }
  ]
}
