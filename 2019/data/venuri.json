{
  "title": [
    {
      "p": "Venuri Perera (Šrilanka)"
    },
    {
      "P": "Meistardarbnīca “No rituāla uz laikmetīgo”"
    }
  ],
  "images": [
    "https://www.laiksdejotfestivals.lv/2019/data/venuri.jpg"
  ],
  "date1": "10. jūnijs, 10.00-13.00",
  "spot": "Rīgas Horeogrāfijas skola",
  "body": [
    {
      "p": "Kandyan deja ir Šrilankas dejas forma, kas sākotnēji tika izpildīta kā dziednieciska kopienas rituāla daļa. Pēc tam, kad sala ieguva neatkarību no Lielbritānijas, šī dejas forma tika kanonizēta un pielāgota skatuvei, kļūstot par nacionālās kultūras mantojuma un identitātes simbolu."
    },
    {
      "p": "Meistardarbnīcā Venuri sniegs ievadu Kandyan dejā un dalīsies ar savu praksi, paņēmieniem un mūsdienīgu pieeju šai dejas formai un tradīcijām."
    },
    {
      "p": "Venuri Perera (Šrilanka) ir viena no nedaudzajiem Šrilankas māksliniekiem, kas dejas un performanču veidošanā meklē laikmetīgu pieeju. Viņa darbojas ciešā saiknē ar sievietes ķermeni tā spēka un neaizsargātības robežstāvokļos. Sākotnēji apguvusi Kandyan deju, trīspadsmit gadus bijusi slavenās Chitrasena dejas kompānijas dalībniece. 2008. gadā beigusi pēcdiploma studijas Trīsvienības Lābana konservatorijā Londonā (ieguvusi Mišeles Simones balvu par izcilu sasniegumu horeogrāfijā). Kopš 2004. gada darbojusies skatuves mākslas projektos vairākās valstīs. Venuri solo darbi ir izrādīti starptautiskos festivālos un simpozijos Eiropā, Dienvidamerikā un Austrumāzijā. Viņa ir bijusi Kolombo Dejas platformas (2016) kuratore un skatuves mākslas kuratore Londonas South Bank Centre's Women of the World Festival Šrilankas versijai. Venuri ir vieslektore Vizuālās un skatuves mākslas universitātē Šrilankā."
    }
  ]
}
